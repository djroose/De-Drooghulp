## Definition

### 1. Doelstellingen
In de Definition-fase stond het omzetten van ruwe data (weer, kosten, tijd) naar een begrijpelijk en sturend ontwerp centraal. Het doel was om door middel van twee opeenvolgende testgolven (Waves) te bepalen welke interface en fysieke interactie de gebruiker het meest effectief aanzet tot duurzaam drooggedrag.

Deelvragen:

Welke informatie (tijd, geld, weer) is doorslaggevend voor de besluitvorming?

Hoe kan visuele hiërarchie (kleur, iconen) de cognitieve belasting verlagen?

Welke fysieke vormfactor (scherm, knoppen, app) sluit aan bij de routine in de wasruimte?

### 2. Materiaal & Methoden
Er is gebruikgemaakt van de Think Aloud Methode waarbij proefpersonen (Generatie X en de Stille Generatie) hardop hun acties en twijfels verwoordden.

Wave 1: Exploratief onderzoek met vier uiteenlopende concepten (Low-fidelity).

Wave 2: Validatie en verfijning met drie geëvolueerde prototypes (Mid/High-fidelity).

### 3. Analyse Wave 1: Conceptverkenning
In de eerste wave werden vier fundamenteel verschillende oplossingsrichtingen getoetst.

De Geteste Prototypes (Wave 1):
Simpel: Enkel oplichtende iconen (geen data).

Het Scherm: Een "televisie-interface" met alle data naast elkaar.

Groot: Fysieke knoppen met een geïntegreerde timer.

Draaiversie: Een cilinder waarbij de gebruiker fysiek moet draaien voor opties.

Resultaten & Iteratie-beslissingen:
Data vs. Intuïtie: Gebruikers vonden het "Simpele" model onvoldoende. Ze accepteren een advies pas als de onderbouwing (tijd/kosten) zichtbaar is.

Directe Vergelijking: De "Draaiversie" viel af; gebruikers willen niet navigeren om opties te vergelijken. Ze willen één oogopslag (Link naar DR 1.1).

Kleurcodering: Rood/Groen werd direct begrepen als "Goed/Slecht", wat de basis legde voor de visuele rangschikking (Link naar DR 1.2).

<p align="center">
  <img src="img/prototypes wave 1.png" width="100%">
</p>
Overzicht van de vier initiële concepten van Wave 1.

### 4. Analyse Wave 2: Verfining & Ergonomie
Op basis van Wave 1 werd een hybride concept ontwikkeld (een scherm-interface) dat in Wave 2 in drie varianten werd getoetst op detailniveau.

De Geteste Prototypes (Wave 2):
Fysiek Muurtoestel: Interface met een fysieke draaiknop voor stofkeuze.

De Mobiele App: Focus op notificaties en een "Aanbevolen" knop.

Het 7-Knoppen Systeem: Directe fysieke druktoetsen voor wassoorten.

Resultaten & Iteratie-beslissingen:
Ergonomische Correctie: Bij de draaiknop blokkeerde de hand van de gebruiker de informatie op het scherm. Dit leidde tot de beslissing om de interactie naar de onderzijde te verplaatsen (Link naar DR 1.7 & 1.8).

Terminologie-update: De term "In 3 uur" zorgde voor verwarring. Dit is aangepast naar "Start over..." of "Binnen..." om startmoment versus duur te scheiden (Link naar DR 1.9).

Icoon-validatie: Het "huisje" (binnendrogen) werd definitief vervangen door het "wasrek-icoon" na 100% score in herkenbaarheid (Link naar DR 1.10).

Abstractie van Geld: Eurobedragen leidden tot te veel discussie. De overstap naar kleurcodes en de term "Besparing" bleek effectiever (Link naar DR 1.2 & 1.5).

<p align="center">
  <img src="img/prototypes wave 2.png" width="100%">
</p>
De verfijnde interface uit Wave 2 met de verbeterde iconografie en ergonomische indeling.

### 5. Conclusies & Design Beslissingen
De twee waves hebben geleid tot een definitieve set eisen die zijn verwerkt in het eindconcept:

Interface Lay-out (DR 1.1): Een vaste drieluik-structuur (Buiten, Binnen, Droogkast) aan de linkerkant voor directe vergelijking.

Visuele Hiërarchie (DR 1.3): De droogduur is de meest prominente waarde op het scherm, direct gevolgd door de optimale timing (bijv. "Start nu").

Interactie-ergonomie (DR 1.6): Stofkeuze vindt plaats aan de onderzijde, zodat de data aan de rechterkant tijdens de bediening altijd zichtbaar blijft.

Dynamische Feedback (DR 1.8): Zodra de gebruiker een stofsoort kiest, updatet de interface onmiddellijk de voorspelde droogtijden.
